﻿Pan Moczybuzia posiada prężnie rozwijającą się hurtownię lemoniady.
Kolejnym krokiem rozwoju firmy będzie eksport wyborów na granicę.
Niestety wszystkie napoje niewyskokowe są objęte cłem w wysokości 
50% od ceny rynkowej, które należy opłacić za każdą sztukę napoju 
w momencie przekroczenia granicy. Pan Moczybuzia wymyślił jednak sposób 
na optymalizację kosztów i zmniejszenie cła, które będzie musiał
zapłacić. Chemicy umieją zamieniać różne napoje (w tym lemoniadę) w
inne substancje. Niektóre z nich mają mniejszą cenę rynkową, a co za tym
idzie, cło od nich zapłacone będzie mniejsze. Niestety każda z
zamian powoduje powstanie pewnego nieujemnego kosztu. Pan Moczybuzia 
chce zamienić lemoniadę w dowolną inną substancję (lub zbiór substancji) 
przy pomocy dowolnej liczby procesów chemicznych, przekroczyć z nimi 
granicę płacąc od powstałych napojów cło i z powrotem zamienić te napoje
w lemoniadę, którą sprzeda po cenie rynkowej.

Pan Moczybuzia skontaktował się z dwoma znajomymi chemikami, jednym w kraju, 
a drugim za granicą, i każdy z nich wycenił już swoje usługi oraz możliwości 
zamian substancji w postaci listy czwórek:
(substancjaA, substancjaB, kosztZamiany, maksymalnaLiczbaZamian)
Oznacza to, że dany chemik jest w stanie zamienić co najwyżej maksymalnaLiczbaZamian 
jednostek substancji A w substancję B, a koszt zamiany każdej jednostki 
wynosić będzie kosztZamiany.
Substancje oznaczone są unikalnym identyfikatorami będącymi kolejnymi 
liczbami naturalnymi. Lemoniada zawsze ma identyfikator 0.

Uwaga: zamiana substancji jest procesem "w jedną stronę", tj. nie ma pewności, 
że można zamienić również substancję B w substancję A, a jeśli można, to być 
może koszt odwrotnej zamiany jest inny.

Dodatkowo dana jest lista cen rynkowych poszczególnych substancji 
(cena, na podstawie, której liczona jest kwota cła do opłacenia) 
oraz liczba jednostek lemoniady, którą Pan Moczybuzia chciałby sprzedać za granicą.

Część I (3 pkt)

Na podstawie tych danych znajdź maksymalny dochód jaki może uzyskać 
Pan Moczybuzia, tj. największą wartość różnicy między przychodem 
ze sprzedanej lemoniady po cenie rynkowej a poniesionymi kosztami 
(kosztami zamian substancji poczynając od lemoniady, zapłacenie cła 
od powstałych napojów oraz koszt zamiany tych napojów z powrotem w lemoniadę).

Część II (1 pkt)

Opróczy maksymalnego dochodu jak w części I dodatkowo zwróć plan realizacji - listę zamian 
substancji (postaci: (substancjaA, substancjaB, liczba_zamienianych_jednostek)), 
które trzeba wykonać przed i po przekroczeniu granicy, aby otrzymać zwrócony dochód.\
